...35-

  

'verba iungeret, in aperto esse mihi videtur. Etenim si scripsisset:
ἐν πασι δὲ τοῖς ἔργοις οὐχ οὕτω τὴν ἀρχὴν μνημονεύομεν, ὡς περὶ
(cf. supra) τῆς τελευτῆς αι’σθησιν λαμβάνομεν, Beris, Isocratis manum
agnosceret; hoc autem modo futurum fuisse, ut accurata verborum
⁴ concinnitas turbaretur, in qua observanda quantam diligentiam auctor
collocaverit, ex tota oratione patet, non satis respexit.

Iam autem quaestio haud parvis difficultatibus obstructa videtur
esse, num vere talis discrepantia excusatione externi ornamenti apud
scriptorem »purissimi atticismi« satis defendi possit. Magna inter viros
doctos ea de re est dissensio.

Henkelius (p. 31) figurarum quas dicunt Gorgianarum, utpote
quarum Isocrates studiosissimus fuerit, frequentiam authentiae orationis
indicium non exiguum praedicat; Lehm. de L. (p. 24 sqq.) ampliore
expositione contrarium maxime efficere studet; alii, ut Benseler et
Blassius, quamquam in his figuris non ita multum offendunt, tamen
Isocratem, ut ‘eas anxie tueretur, sermonem purum neglecturum fuisse
confidenter negant. Quam quaestionem, cum maximi sit momenti,
uberius iam excutiam.

Isocratem, Gorgiae, egregii illius dicendi artificis, discipulum,
orationes suas libentissime et magna cum arte exornasse, ut ex eisdem
dilucide apparet, ita ipse pronuntiat XH, 2. —- ἀλλὰ πάντας τούτους
ἐάσας περὶ ἐκείνους ἐπραγματευόμην τοὺς περὶ τῶν συμφερόντων
τῇ τε πόλει καὶ τοῖς ἄλλοιςτΈλλησι συμβουλεύοντας καὶ πολλῶν
μὲν ἐνθυμημάτων γέμοντας, οὐκ ὀλίγων δ’ἇντιθέσεων καὶ παρισώσεων
καὶ τῶν ἄλλων ἰδεῶν τῶν ἐν ταῖς ῥητορείαις διαλαμπουσῶν καὶ τοὺς
ἀκούοντας ἐπισημαίνεσθαι καὶ θορυβεῖν ἇναγκαζουσῶν, ex quibus
verbis extremis causam quoque huius consuetudinis discimus. Quamvis
enim magna cum acerbitate in sophistas invehatur, quod in scriptorum
forma quam maxima cura perpolienda, non in materia aptissime exqui-
renda et elaboranda omne studium collocent( tamen illius gratiam non
plane respuit, sed dummodo 116 argumentum posthabeatur, ea ad
animos captandos opus esse fatetur. Itaque etiamsi ornatus abun-
dantiam atque coacervationem a Gorgia adhibitam longe remotam
habet, tamen talem παρονομασίαν, qualis ξ 31. τὰς χάριτας ἀχαρίστως
χαριζόμενος legitur,1) alibi oratorem consulto repulisse vix puto. In-
iuria enim Blassius (Att. Ber. H, p. 161) negat, quem Lehm. d. L.
(p. 27) sequitur, παρονομασίας ut πολλοὶ πολλῶν, πάντες πάντων,
similes in reliquis orationibus inveniri; nam legimus XV, 217 πάντας

 

¹) Simplex compositio χάριτας χαρίζεσθαι, etiamsi nusquam occurrit,
offensioni esse non potest, nam talia et apud alios scriptores atticos tritissima sunt,
nec ab Isocratis usu aliena sunt, cf. XV, 6, 44 βίον, ὃν ζῶ, 44 τοὺς λόγους,

οὓς λέγω, 108, 156 εἰσφορὰς εἰσφέρειν, XV, 145, XIX, 36 λειτουργίας

κ ἐλειτούργησαν.

3*

