vatam spectant, artis circumscripta sunt finibus, in hac omnis fc'res 15:³2,

vitae condicio perstricta est3 illa ad regem, haec ad adolescentulum

cui Is, quomodocunque singula in mentem venerunt, sine ulla dispo? ι

sitionis arte notavit, scripta est. Quod igitur in hac ordo minus ser-
„ vatus est, quam in illa, nonne illa discrimina ad hoc quoque illustran-
dum suppetunt? Nam magnus ille orator Isocrates non fuisset, si argu-
menti. indolis, aliarum rerum varietatem non respiciens omnia uno
modulo ac pede metienda esse voluisset.

In verbis orationis XV. allatis Bens. excusationem nimis premit,
iniuria ille quidem. Nam verba quasi prologum dicam, quo opus
esse non tam ad excusandum, quam ad explicandum discrimen, quod
inter orationem ad Nicoclem et Panegyrici et orationis de pace partes
praelectas intercederet, Isocrates existimavit. Sine dubio autem, si
quid paraeneseos ad Dem. proferre voluisset, idem fecisset.

Nequaquam autem omnia sic, ut leguntur, ab Isocrate scripta
esse dico; immo multa postea transposita, nonnulla etiam ab inter-
polatoribus addita esse puto. Ac profecto mirum esset, si in hac
paraenesi, quae, ut iam memoravi, posterioribus temporibus totiens
lectitata et exscripta est, quotiens vix ulla alia, omnia et verba et
enuntiata pristinum statum retinuissent. Qualis autem hic fuerit et
quae ut ab aliis inserta exsecanda sint, difficillimum est eruere; nam·
etiamsi singula facile corrigi possunt,¹) tamen ob huius adhortationis
proprietatem satis expositam periculum est, ne quis, ut J ahrii exemplo
illustratur, in mutando longius progrediatur.

Restat, ut de praeceptis ipsis, quorum complura nonnullis vv. dd.
minime placuerunt, verba faciam. '

Iam Stephanus in nonnullis quippe Isocratis gravitati non con-
venientibus offendit: »ad praeceptiones autem quod attinet, sicut
plurimas esse Isocrate dignas non inficior, ita nonnullas de rebus
levioribus esse puto, quam ut eius gravitati convenire possint: quas-
dam etiam, quae eius saeculo fortasse minus accommodatae fuisse aut
minus necessariae videri queant« (Diatr. Ι, p. 5). Etiam acerbius
Benseleri iudicium est: »So wiirden wir — in keinem Falle die Rede
an Demonicus mit ausgenommen haben, und dies teils ihtes confusen‚
allen Regeln einer wohl geordneten Rede widersprechenden und selbst
in ihrer Moral bisweilen hochst verwerflichen Inhalts wegen ...... «
(J. J. LXXXII 1860, p. 122), Sed eam causam adhortationis ab
Isocrate abrogandae esse vv. dd. recte contendere nego. Concedo et
ipse quidem nonnulla magis prudenter et caute, quam honeste dicta
esse, ut illa, quae Lehm. d. L. p. 58 affert aliaque ut ξ 29. κακοὺς

 

 

1) cf. Keil. l. d. p. 377 sqq.; Hartlich. l. d. p. 218 sq.

  

