-sss - „ '1 ,

mis ea exornabat, quae quantum animos delectent, ipse et loco supra
allato (XlI‚12) et V, 27 memorat ι. οὐδὲ γὰρ περὶ τὴν λέξιν εὐρυθ-
ιιιιάις καὶ ποικιλίαις κεκοσμήκαμεν αὐτὸν, αἷς αὐτός τε νεώτερος ὢν
ἐχρώμην καὶ τοῖς ἶίλλοις ὑπέδειξα, δι’ ὧν τοὺς λόγους ἡδίους ἂν ἅμα
καὶ πιστοτέρους ποιοῖεν. Atque cum oratione ita exstructa animos
vel maiorum natu multo magis moveri certum sit, quam ieiuna et
arida expositione, quanto magis adolescentulorum„ quos cum omnia
scripta incompta, tum adhortationes, nisi amoenitas quaedam gracili-
tasque formae accedat, perhorrescere solere Isocrates haud ignorabat.
Accessit, ut contentionum imprimis ornamentum quippe ad gnomas ob
causas modo expositas aptissimum in permultis earum, quae vulgo‘
circumferebantur, praevalens videret. Quid igitur? Talibus causis
nonne Isocratem adduci potuisse putas, ut paululum a consuetudine
recederet?

Gnomologii naturam alia quoque, quae orationis propria sunt,
tueri dico, quorum excusationem e figuris arcessere non licet. Etenim
cum praecepta, quae in or. I leguntur, communia sint et ad coti-
dianam vitam pertineant, omnia fere a prioribus seu poetis seu philo-
sophis seu aliis tractata esse, multa tamquam proverbia magis minusve
usitata in consuetudinem popularem transiisse non difficile est suspicari.
Ex quibus sententiis pervulgatis Isocratem multa fortasse sibi ipsi non
conscium transtulisse in syllogen suam nonne verisimillimum videtur?
Facile enim est animadvertere, nosmet ipsos saepe singula verba ve]
constructiones tritissimas et divulgatae de origine non cogitantes ser-
moni nostro inserere. Quid? Oratorem talia communia etiam consulto
et cogitate adhibuisse num a probabilitate magis recedit? Idem enim
valere mihi videtur in sententiarum verbis servandis, quod de metris
ipse ait IX, 11: ἢν γάρ τις τῶν ποιημάτων τῶν εὖδοκιμούντων τὰ
μὲν ὀνόματα καὶ τὰς διανοίας καταλίπῃ, τὸ δὲ μέτρον διαλύσῃ. φα·-
νήσεται πολὺ καταδεέστερα τῆς δόξης, ἧς νῦν ἔτ’χομεν περὶ αὐτῶν.
Ut carmina in prosam transformata, etiamsi eadem verba retinentur,
tamen prioris gravitatis et iucunditatis maxima parte privantur, ita
sententiarum et proverbiorum, ne sensus vis infringatur, si non omnia
verba, tamen insignia servari opus est. Qua de causa eum orator
Demonicum iam multa e fonte modo commemorato hausisse conicere
posset, perieulum erat, ne effectus, si non prorsus deleretur, tamen
magnopere imminueretur, si vulgari forma reiecta id solum anxie
operam dabat, ne quid arcessiti aut insoliti in sermonis sui quasi
arcanum se insinuaret; si minus, etiamsi sermo paululum deformabatur,
tamen pro certo habere potuit, futurum esse, ut ea, quae ab ipso
aliena erant, a Demonico quippe nota et amica benignius et libentius .
reciperentur. Utram viam eligeret? Nempe hanc, si modo efficacem
esse· adhortationem eius intererat.

 

