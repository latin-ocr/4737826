 

Vi t ag

Ricardus Bruno Ponickau· natus sum in vico Muelsen St. Jacob

a. d. XVI. Kal. Dec. a. h. s. LXI patre Brunone, quem praematura.
morte absumptum valde doleo, et matre Adelaida e gente Koehler.
Fidei addictus sum evangelicae. Primis litterarum rudimentis imbutus
sum in vico patrio, tum in schola urbana Hobensteinensi‚ ad quam
dirigendam pater, cum nonum annum agebam, vocatus erat. Ab anno
decimo tertio usque ad annum undevicesimum illustris scholae pro-
vincialis Afranae instructione usus sum. Maturitatis testimonium
adeptus postquam Misniae per unum annum militavi, in universi-
tatem Lipsiensem me contuli, ubi initio theologiae operam dedi, tum
autem ad studia philologica transgressus sum. Audivi viros doctissi-
mos Arndt, de Bahder‚ Baur, Brugmann, Curtius, Eckstein‚ Fricke,
Heinze, Hildebrand‚ Kahnis‚ Lange, Lipsius, Ribbeck, Richter, Ryssel,
Schmidt, Schulze, Voigt, Wachsmuth, Wundt, Zarncke. Praeterea
per unum semestre seminario philologico sodalis extraordinarius interfui
et Zarnckii et de Bahderi seminarii germanici et seminarii paedagogici
Richtero praeside per terna semestria particeps fui. Societatem
Lipsianam quinque, Ribbeckianam quattuor semestria frequentavi.

Omnibus his viris doctissimis, imprimis Lipsio‚ Ribbeckio, Wachs-
muthio, Zarnckio gratias debeo maximas semperque debebo

Anno h. s. LXXXVIII examine pro . candidatura superato inde
ab huius anni initio iussu ministerii regii candidatus probandus· in
gymnasio Zwiccaviensi versor Erlero rectore.

