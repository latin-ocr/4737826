 

Ι.

Ac primum Benselerum hiatus crebritas in oratione vehemen-
tissime offendit. Exstant enim in cod. Urb„ cuius ut optimi auctori-
tatem J. Bekker secutus est, non minus triginta et unus hiatus‚¹)
inter quos tam foedos et ab Isocratis consuetudine tam alienos esse
concedendum est, quam vix in ulla alia oratione, si iudiciales exceperis.
Rectissime autemBenseIer, qui primus inter recentiores uberius ad eum
usum, quem inde ab Isocrate scriptores graeci poetas imitantes plus mi-
nusve observaverunt'2) in egregio de hiatu libro animum intendit, quantam
diligentiam Isocrates potissimum in hunc usum contulerit, demonstra-t.
Quod ne veteres quidem fugit3 nam multa habemus et luculentissima
testimonia, e quibus id elucet.³) Quin etiam Max. Plan. (ap. Walz. V, 469)
et Joh. Siceliotes (ap. Walz. VI, 156) locum ex ipsius Isocratis Arte ex-
cerptum afferunt, quo de hiatu verba facit: δεῖ (δὲ) ἐν τῇ μὲν λέξει τὰ
φωνήεντα μὴ συμπίπτειν · χωλὸν γὰρ τὸ τοιόνδε-,4) Nulla igitur cum
sit dissensio de oratoris studiohiatus evitandi, totius quaestionis quasi
cardo est, ut videamus, quomodo in hac oratione vocalium concursiones
explicandae sint. Cui difficultati enodandae Sandysius leve sane
auxilium et vix tolerabile reperit. Licet enim Isocrates talem hiatus
vitandi legem, qualem Max. Plan. testatur, tulerit, licet persaepe eam
secutus sit, tamen ipsum interdum neglexisse non improbabile existimat.
Quam opinionem nec minus causam, quam Sandysius ad eam stabi-

 

 

¹) Henkelius duodetriginta ex Bekkeri ed. enumerat3 scd in ea tres iam
sublati sunt. ⁷

Ξ) Num Gorgias, Isocratis magister, initium hiatus vitandi fecerit, ut Maasius
(Herm. XXII, p. 586 sqq.) vult, quaeritur.

³) cf. Henkel. p. 6 sq.

⁴) Respicienda esse mihi videntur haec verba. Nam quamquam de huius
Artis authentia magnae exstant dubitationes, tamen quae leguntur Isocratis ingenio

ita respondent, ut Blaesio assentiar, qui praecepta a discipulo collecta et composita
esse putat (Att. Ber. 11, p. 98).

